---
sidebar_position: 1
---

# Подкаст

Подкаст деген атау контентке оның таралу жолына бола айтылады және бұл ол контенттің ішіндегісіне еш қатысы жоқ, демек подкаст жанр немесе формат аясында шектелмейді. Енді кез келген аудио немесе видео жинағы "подкаст" деп аталса немесе аталуы үшін ол интернетте `<enclosure>` деген тегі бар RSS-арна арқылы таралуы керек. Демек подкаст подкастиң арқылы таралған аудио, не видео жинағы. Подкаст деген атауы жағынан радио немесе электронды поштаға өте ұқсайды.

Әдетте дыбысты радиотолқындар арқылы *таралуын* радио деп атайды және ол радио деп аталуы үшін ол арқылы *қандай контент* таралып жатқаны маңызды емес. Ол кез келген жанрда, форматта, ұзақтықта болуы мүмкін. *Радио* деген *атау* медианың контентті тарату жолына бола беріледі.

Енді электронды пошта мәселесі. WhatsApp немесе Telegram мессенджерлері арқылы жолданған немесе қабылданған хабарламалар неге "электронды хат" деп аталмайды? Өйткені олар "электронды хат" деп аталуы үшін электронды пошта *технологиясы* арқылы жолданып қабылдануы керек. Десекте олар арқылы таралатын контент бірдей болуы әбден мүмкін. Демек электронды пошта технологиясына қойылатын арнайы талаптарға сәйкес болғанда ғана мессенджер арқылы таралған хабарлама электронды хат деп аталады.

Бұл құралдар арқылы таралатын контент түрі дерлік бірдей, бірақ олардың атаулары таралу жолына болу әртүрлі.